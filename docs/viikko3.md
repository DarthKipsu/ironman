Muutin robotin kääntymistä niin ettei robotti enää skannaa koko aluetta ennen liikkeelle lähtöä, vaan käy tarkastamassa kohteet sitä mukaa kun ensimmäisen kerran näkee ne. Näin sain ratkaistua ongelmat robotin kääntymiseen liittyvien epätäsmällisyyksien kanssa. Vahvistin myös pään rakennetta niin että takaisin sisään veto toimii luotettavammin.

Ohjelmoin robotille valkoisten kohteiden tunnistuksen niin että ne jätetään huomiotta, lisäksi robotti osaa hyökätä päällään ruskeiden kohteiden kimppuun. Muiden väristen kohteiden tunnistaminen ja toiminnot lisätään vielä ennen demoa.

Suurin ongelma on ettei robotti tunnu tunnistavan hyvin värejä kaikissa valaistusolosuhteissa ja myös ir sensori toimii epätarkasti. Valkoisessa valossa lähes kaikki esteet tunnistautuu ruskeiksi ja näin ollen robotti yrittää hyökätä kaiken väristen kohteiden kimppuun. Mahdollisesti sensorin oma valo joka ei ole täysin väritön sekoittaa värien tunnistusta tietyissä valaistusoloissa. Keittiön huonommassa keltaisessa valaistuksessa värien tunnistus toimii jostain syystä paremmin ja myös ir sensori näkee pidemmälle, mutta tilaa on liian vähän robotin toiminnan testaukseen. Ensi viikolla testausta on varmaankin ehdittävä suorittaa laitoksella demopaikan valaistusominaisuuksissa.