Neljännen viikon aikana viimeistelin robotin toiminnallisuuden valmiiksi ennen demoa. Robotilta löytyy nyt reaktio kaikille sen tunnistamille väreille.

Toiminnallisuuden valmistuttua refaktoroin koodia ja lisäsin jokaisen luokan alkuun kommentin jossa käydään lyhyesti läpi luokan tarkoitus. En kommentoinut erillisiä metodeja, sillä pyrin nimeämään metodit sen verran selkeästi, ettei tälle olisi tarvetta... Kommenteissa olisi turha toistaa sama joka käy jo ilmi metodin nimestä.

Demon jälkeen purin robotin ja otin kuvat sen rakenteesta. Kuvia tuli paljon, vaikka karsinkin niitä, joten päätin tehdä rakennusohjeen erikseen muusta dokumennoinnista. Kirjoitin myös dokumentin projektille docs kansion README tiedostona, jolloin dokumentti tulee kansioon saavuttaessa helposti automaaattisesti näkyviin.

Projekti on viimein ohi ja lopputulos on mielestäni ihan hyvä. Odotukseni olivat alunperin selvästi korkeammalla, mutta realiteetit sensorien ja moottorien toiminnassa rajoittivat robotin toimintaa. Lopputuloksena on kuitenkin hyvin hommansa (oikeissa olosuhteissa) hoitava robotti, joka kestää hyvin rajumpiakin taisteluita.